# -*- mode: mandoku-view; -*-
#+DATE: 2016-06-08 6:05
#+TITLE: 普門顯禪師語錄
#+PROPERTY: CBETA_ID J40nB485
#+PROPERTY: ID KR6q0593
#+PROPERTY: SOURCE Jiaxing Canon Vol. 40, No. B485
#+PROPERTY: VOL 40
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0593_J_002-0283a> 
#+PROPERTY: JUAN 2
普門顯禪師語錄卷下¶
書記性胤編¶

* 佛事¶

慶忠老人五九四眾設供請拈香云纔見金烏駕鐵¶
船撲落虛空顛倒走山河大地作琴鳴特為吾師應¶
五九五九四十五馬腹驢胎今亙古這回掉臂去還¶
來面目依然照下土還見麼依稀似是彷彿不同這¶
裡薦得許見師翁其或未然瞎驢滅卻正法眼滿地¶
兒郎唱祖風既云滅卻因甚又道唱祖風良久云鴛¶
鴦繡出從君看不把金針度與人。¶

慶忠老人周年設供吾師六十年前提綱挈領六十¶
年後慣妄脫空向人天眾前賣悄贏乖假示出生入¶
死榜樣直是瞞某甲不得不肖兒郎今日也只得屈¶
順人情將計就計燒一炷香點幾盞茶敘兩句寒溫¶
略盡人子之念諸昆仲還知麼若向這裡知得不謬¶
作他兒孫其或未然大家作禮。¶

參府靖遠袁居士請為王母對靈驀拈拄杖云見麼¶
身從無相中受生猶如幻出諸形相幻人心識本來¶
無幻出無根無實性即如袁母太夫人從如幻受生¶
以來營家治業懿德受褒柔順內貞膺夫榮子復承¶
圓通大士之願持佛母準提之素一夕知身是幻內¶
寢告終可謂得大自在得大受用雖然如是猶屬泡¶
影漚花未是太夫人本命元辰落處且道落在甚麼¶
處復畫圓相云還見麼蠟炬滿堂明似鏡靈臺一點¶
照無偏。¶

為用禪人舉火偃月爐大火聚禪人到此休迴避鍛¶
盡無明掃除根蒂勝熱坑中無向無背以火炬遶龕¶
云還會麼吞卻金圈栗棘蓬出頭天外阿誰是。¶

慶忠老人忌辰拈香云年年三百六十日日日聚頭¶
晝夜十二時辰時時親執甘則同甘苦則同苦說甚
<pb:KR6q0593_J_002-0283b>¶
寒暑迭遷違時失候柰有先德儀規未免依期展布¶
茲乃吾師忌辰有恒禪人設齋供養燈顯但將吾師¶
龜毛拂兔角杖咬不破的鐵饅首無滋味的木楂羹¶
呈在吾師座前諸昆仲還知這等供養麼若也知得¶
是真報恩共或未然須依舊列。¶

為冰玉沙彌舉火生也玉潔冰清滅也泥團土塊出¶
脫一步別有生涯攛下火炬云還見麼赤光灼出金¶
獅子巨燄堆中結聖胎。¶

為鳴岐文學對靈戒慎恐懼守約安貧苦樂順逆素¶
位而行此是相公生平踐履且道今日事作麼生彈¶
指云會麼吾無隱乎爾。¶

為近軒禪德舉火菊花黃秋露碧木落水寒龜哥眼¶
赤汝近軒須委悉功全行全心直口直念佛八十圖¶
甲子六百一于今捨妄歸真卻也敏速端的還知端¶
的事麼擲火把云巨燄堆中飛鐵馬琉璃地上產狻¶
猊。¶

慶忠老人忌辰有恒設供請拈香云年年有恒歲歲¶
性一有恒性一非離非即不獨忠孝兼全更喜恒久¶
不易如何是不易底一句以香插爐云祈師慈悲伏¶
惟尚饗。¶

為明初禪德起龕喝一喝云直截一句迥絕言詮向¶
上路頭還須獨步若欲歸根得址也須親到一回設¶
使顧後瞻前終是半途作活且到家一句如何指陳¶
以拄杖指龕云楖栗橫擔休顧人直入千峰萬峰去。¶

舉火¶

執炬云萬仞嵒巔撒手栗棘蓬裡轉身務須穩步毋¶
得因循火把在手休要生嗔與君燒卻臭皮袋換取¶
金剛不壞身。¶

入塔¶

指穴云離中虛入靈骨云坎中滿透體玲瓏如驢覷
<pb:KR6q0593_J_002-0283c>¶
井女媧煉石補天至今猶填不滿毋住此中勿離根¶
本復掩卻蓋云休云密密不通風須知別有好光景¶
還識別的光景麼復畫圓相云江頭雪積擁蘆花山¶
寺臺高明月迥。¶

* 讚偈¶

** 達磨真讚¶

#+BEGIN_VERSE
「　彎彎一枝蘆得得闡神妙二龍機不契九年恣朕兆¶呵呵若無神光僧懡㦬一場笑」
#+END_VERSE
¶

#+BEGIN_VERSE
「　腳底水瀰漫肩上披磨衲賣卜赤縣神洲面壁嵩山¶九夏哄得兒孫沒來由處處相逢便打罵唯有普門¶解報恩表畫題贈堂前挂咦好個短販經紀只是無¶人酬價」
#+END_VERSE
¶

** 觀音讚¶

#+BEGIN_VERSE
「　謂是觀音卻是普門普門觀音名非其名度生無際¶限弘願孰比倫試問題讚者噫看來非別人」
#+END_VERSE
¶

** 聚雲師翁真讚¶

#+BEGIN_VERSE
「　滿面丰神遼天拄杖人天皈敬佛祖不讓胸藏萬卷¶書眼中空四相定慧圓明作則慈悲真實是仗人天¶瞻禮謂是誰吹萬師翁大和尚」
#+END_VERSE
¶

** 慶忠老人真讚¶

#+BEGIN_VERSE
「　右手執拂左手搭膝有照有用有權有實含默不言¶為人克的咦穩坐影堂不記秋續燄燈燈永不息」
#+END_VERSE
¶

** 題四景畫軸¶

#+BEGIN_VERSE
「　馥馥芝蘭杳杳煙樹芍藥牡丹誰與爭富二雉忘機¶物我無懼試問紙墨未行時木樹草花在何處」
#+END_VERSE
¶

#+BEGIN_VERSE
「　未讀花木紀難將夏景題但憑胸臆寫杜撰不成辭¶錦雞雖美無如白鷴素姿唏噓這軸長生畫點綴不¶萌枝」
#+END_VERSE
¶

#+BEGIN_VERSE
「　菊兮芷兮有山有鳥錦繡清奇濃淡恰好胡公張設¶畫堂前只中觀兮不中討」
#+END_VERSE

<pb:KR6q0593_J_002-0284a>¶

#+BEGIN_VERSE
「　獨有孤根首暢爭先清姿淡泊傑出于蘭不同丹紫¶詎染臙脂四禽二宿一飛一潛若取不凋恒不謝須¶從這裡看鮮妍」
#+END_VERSE
¶

** 巡照警語¶

#+BEGIN_VERSE
「　板聲初工夫問有無急須撿點免落迷途珍重禪人¶莫放逸拾取衣中珠」
#+END_VERSE
¶

#+BEGIN_VERSE
「　板聲隨倚枕合雙眉閒情放下箇裡須知珍重禪人¶莫放逸急早悟玄機」
#+END_VERSE
¶

#+BEGIN_VERSE
「　板聲響無夢亦無想墮枕高峰沉迷自引珍重禪人¶莫放逸午夜明星朗」
#+END_VERSE
¶

#+BEGIN_VERSE
「　板聲催催爾何所為燈沉香寂月影斜低珍重禪人¶莫放逸覺後始知歸」
#+END_VERSE
¶

#+BEGIN_VERSE
「　五更終板雜鐘聲重敲翻漆桶喚醒愚蒙珍重禪人¶莫放逸及第悟心空」
#+END_VERSE
¶

** 示鎮九文學¶

#+BEGIN_VERSE
「　昔別靈峰直至今投機一語慶忠門他年一貫通三¶氏名遂功成顯聚雲」
#+END_VERSE
¶

** 示舌端上座¶

#+BEGIN_VERSE
「　五十三參功行滿普賢大士來摩頂珍重舌端多口¶人在在度生立根本」
#+END_VERSE
¶

** 示何居士再晤¶

#+BEGIN_VERSE
「　一自江南晤別時每驚風鶴不如初幾回歷盡煙波¶險干木隨身隱蔽廬偶過高梁訪名宿撥草瞻風渡¶橋木時逢山上老頭陀遙指前村是君處相見相歡¶意未休知是三生何所由一會靈山儼然在報君不¶必別參求聲色之中有標格淨名由茲頓超越恒持¶道法顯威儀不二門開階侵家父子有準憑金¶沉滄海永留名機鋒迥絕傳今古去住翛然誰與倫¶個中卻有好消息忙裡閒裡須委悉紅塵堆裡輥出¶來三三兩兩稱饒益」
#+END_VERSE

<pb:KR6q0593_J_002-0284b>¶

** 示同參¶

#+BEGIN_VERSE
「　方外多年語共遊何如此日寡朋儔蘭臭室中誰為¶契孔懷之誼當何求憶昔人生空聚散誠如旅邸虛¶相念曉來分析各東西究竟覺時成夢幻君入林泉¶樂飲瓢我隨函丈話腥臊任重才疏唯勉強幾美楊¶岐德倍高吾兄寧翅滄溟廣詎滯蟭蟟一枝想他年¶逸翮起翱翔大地山河平一掌」
#+END_VERSE
¶

** 示睿珍上座¶

#+BEGIN_VERSE
「　古佛堂前顯大機沉蹤隱跡至今時雲箋一幅權書¶示他方此界恁施為」
#+END_VERSE
¶

** 示單傳書記¶

#+BEGIN_VERSE
「　直指由來是幾年權拈一語且留篇他年底事知端¶的倒腹傾懷為子傳」
#+END_VERSE
¶

** 示中行名性心¶

#+BEGIN_VERSE
「　既入如來地驀直向中行見性明心後菩提果自成」
#+END_VERSE
¶

** 詠蓮¶

#+BEGIN_VERSE
「　舊院新標築沼臺無忘悲願結蓮胎馨香本自淤泥¶出綽約還從淨地來三笑虎溪方韻冷幾開茅舍把¶詩裁徜徉不改觀河見自有芙蕖日日開」
#+END_VERSE
¶

其二¶

#+BEGIN_VERSE
「　絲藏藕竅葉團雲顏色鮮妍夏日欣梳蕊輕風開玉¶片翻波野影織迴文薩埵悟矣爭先睹醉客迷之自¶不聞澹泊清香滋味別超然迥異出群芬」
#+END_VERSE
¶

其三¶

#+BEGIN_VERSE
「　葉盛明珠蕊帶香根深蒂固自來長候遲漫把荷錢¶出熱至先將翠蓋張隨處為人作益友依時植種待¶中王心空節勁誰堪比傑出波心映月光」
#+END_VERSE
¶

其四¶

#+BEGIN_VERSE
「　緩步觀花出院行團團荷葉漸成陰不奇馥郁人多¶植為羨鮮妍蝶不侵習習清風生玉朵芄芄翠蓋靄
<pb:KR6q0593_J_002-0284c>¶波心幾回曾入淤泥裡錯節盤根不厭深」
#+END_VERSE
¶

其五¶

#+BEGIN_VERSE
「　靈根己種在池塘四面培栽壯晚涼菡萏新開僧俗¶冗祇園乍結水雲長遠公社裡妍如玉茂叔池中鮮¶更香不是彌陀曾有記肯來濁水共和光」
#+END_VERSE
¶

** 辭老人復歸聚雲¶

#+BEGIN_VERSE
「　破雨衝風一徑來荒園松菊幾經開唯聞野鳥啼庭¶樹不是天花墜雨臺嫩草蔓延穿祖墓疏椽影漏照¶空垓慈恩弗計巾瓶日慚憩三冬滿願回」
#+END_VERSE
¶

** 拙菴居士見訪次韻奉酬¶

#+BEGIN_VERSE
「　幽居泉石遠金壇何事由來到美官芋熟久思鄴相¶轡果馨重展睦州盆脩篁斫徑邀鴻鵠戛玉敲金引¶鳳鸞香社若能新此日談心秋夜不教寒」
#+END_VERSE
¶

** 次寶善居士除夕¶

#+BEGIN_VERSE
「　為懷摩詰喜廛居雲水行蹤不定除儘有殘羹充野¶腹且無深任荷肩輿漏蓬疏壁隨風卷妙旨箜篌送¶歲餘莫謂寒霜斯夜盡迎新春雨水成渠」
#+END_VERSE
¶

** 中秋無月¶

#+BEGIN_VERSE
「　節臨叢集水雲臻燈燭連宵代月瑩江漢盡遲漁者¶釣樓臺空負亮公吟夜昏令彼秋砧隱漏黑唯聞蟋¶蟀鳴薦得當年拂袖旨超然物外有光明」
#+END_VERSE
¶

** 賀姪檢選¶

#+BEGIN_VERSE
「　壁水橋門掩映長延津已化破天荒科傳直手文章¶貴榮入成均姓氏香王樹光騰輝祖室金莖秀拔啟¶維桑芳姿綽約寧馨遠箕業于今賴爾揚」
#+END_VERSE
¶

** 郡侯杜公次韻¶

#+BEGIN_VERSE
「　偉政忠南澤益深琴堂瑞靄播清聲辰移字水舒光¶蔚日射珠林映彩旌經史名標綿世胃山房菊綻待¶淵明閒中若肯臨車駕揮麈談心把賦陳」
#+END_VERSE
¶

** 山居
<pb:KR6q0593_J_002-0285a>¶

#+BEGIN_VERSE
「　年來無志破沙盆縛屋蟠龍伴野村幻住古今忘歲¶月一鼾天地老乾坤庭前翠柏依雲水檻外青松遶¶寺門興適煙波懷釣叟幾人寧識隱溟鯤」
#+END_VERSE
¶

** 山居(五言律)¶

#+BEGIN_VERSE
「　林泉何所事趺坐結蘿衣神寂心珠燦雲收皓月輝¶飲茗懷古宿修竹待賢棲禽鳥呼終日山花伴四時」
#+END_VERSE
¶

其二¶

#+BEGIN_VERSE
「　徐步登峰頂舒眸望遠山淡雲飄野壑曲水遶東川¶眼底乾坤小胸中宇宙寬無人偕我志獨自聽潺湲」
#+END_VERSE
¶

其三¶

#+BEGIN_VERSE
「　松竹恒增秀茅齋映日新推窗吟夜月倚案聽春禽¶芋熟懷檀度茶馨想故人軒車遲不見惆悵賦空亭」
#+END_VERSE
¶

** 次張相公韻¶

#+BEGIN_VERSE
「　鎮日焚香煮茗無人啟我壇經宵中忽接眉宇玉樹¶月皎風清」
#+END_VERSE
¶

** 乙卯春因郡侯劉公陞任夔州歷感弘護兼別¶
贈言次韻酬答¶

#+BEGIN_VERSE
「　九夏住治平悉荷栽培力谿柳倍甘棠檀波重乳蜜¶有玉鎮金山無文空丈室握別感貽言依依正有日」
#+END_VERSE
¶

** 遊白帝城口占¶

#+BEGIN_VERSE
「　千丈牆圍布大羅由來蝸角苦爭多彎弓躍馬人何¶在唯有香山永不磨」
#+END_VERSE
¶

** 示了明吳居士法名性己號自在¶

#+BEGIN_VERSE
「　了明自身己入世元無礙他年解脫來與君說自在」
#+END_VERSE
¶

** 示了凡夏居士法名性侶¶

#+BEGIN_VERSE
「　了卻凡情入聖流三賢十聖共君儔塵情見網齊超¶脫百千三昧一時周」
#+END_VERSE
¶

** 示祇園游居士法名性地¶

#+BEGIN_VERSE
「　結就祇園地優缽花自開願心周佛數覿體證如來」
#+END_VERSE
¶

** 示龍華譚居士法名性一
<pb:KR6q0593_J_002-0285b>¶

#+BEGIN_VERSE
「　直達菩提岸一性便無差浮幢時現瑞三會證龍華」
#+END_VERSE
¶

** 示廿五游居士法名空持¶

#+BEGIN_VERSE
「　廿五方持素于今是幾年女嫁男婚後領取未生前」
#+END_VERSE
¶

** 募衣偈¶

#+BEGIN_VERSE
「　大庾嶺頭提不起南泉喚作破袈裟四七二三相授¶受黃梅室裡難迫湊遺來盧行作爭端衣缽由斯不¶復傳其如後代兒孫輩呼朋引類逐群隊明文教我¶實斯先三學儀規豈違背啟我慈悲兩片皮信手信¶筆不成辭持告十方諸檀信失便宜是得便宜咦見¶聞隨喜悉發菩提」
#+END_VERSE
¶

* 書問¶

** 復太守劉公(附來書)¶

十戴檀波一宗弘護當此道法衰微之際悉荷我公¶
大力鼎新然治平禪林之有今日得非香山公不忘¶
鳥窠記莂柳谿遺規安能有此惟願我公于政事之¶
暇留心堅實庶幾入世出世方得兩全昔馮給事有¶
云公事之餘喜坐禪未嘗將腋到床眠雖然現出宰¶
官相長老之名四海傳又清獻趙公云默坐公堂虛¶
隱几心緣不動湛如水一聲霹靂頂門開喚起從前¶
自家底可見從上名公巨卿于公事之餘不忘本分¶
一著公歷來著意治平留心佛法不啻蘇文忠之解¶
帶韓子之留衣王沂公之捨宅施其財捐其粟塑其¶
金像永其香燈豈非白文公不忘其舊復承悲願再¶
來耶緇衣輩知恩有懷啣環未遂惟朝暮向黃面前¶
頌視注候綸音晉爵仙任榮升尹喜堂前又得重瞻¶
紫氣。¶

昔老和尚以一見相投遂闢荊棘和尚復以半紙¶
應命搆結梵林此俗語所謂都是會中人也數年¶
來雖未曾施捨資財然一片護持之心未嘗一刻¶
稍懈正期共講禪機徐探妙理而滄桑變矣而離
<pb:KR6q0593_J_002-0285c>¶
情生矣以何因緣墮此火宅分手之前屢承和尚¶
瞻瞻戀戀方外之朋情反深于世間之交道某靜¶
坐舟中回想景況使人不能不一低徊一歎息也¶
夔門之苦一時難述惟願和尚踐石上之言垂三¶
顧之雅便航過我那時方話終夕矣。¶

** 復城守李公(附來書)¶

季春廿二日自尊衙作別舟次五林連日阻雨廿八¶
日方抵夔門寤寐神思無刻不懷我公護持之德然¶
則桃投有自瓊謝未能致令此心怏悒本欲圖歸因¶
夔門諸公挽留休夏直得勉應其誠俟秋水小落買¶
棹方歸五柳堂前淵明遠公又得重新一番話會。¶

初夏晤別倏忽新秋企慕之私莫能自逭且愧寒¶
官恒以俗務掣肘弗獲少申供養屢荷垂注殷殷¶
愧感交集今寶剎已得眾禪師協力肩任諸務就¶
妥佇望轉棹俾髮弟再得時聆禪教為幸也臨穎¶
佇切。¶

** 寄同鄉李公書¶

三十年破家散宅浪蕩天涯只做得個沒勾當人欲¶
與家鄉父老阿翁作一出世了生脫死的榜樣其柰¶
沒個知音為之柰何客歲溯舟上遊適值我公他出¶
凡所到處滿目盡屬異鄉四顧徬徨一帶寒煙荒坰¶
總屬眾生業感居士以為何如倘念疇昔知交至情¶
骨肉那玉治平一晤不獨蓬薜生輝便是再生良晤。¶

** 復楚省童真和尚書¶

八經寒暑兩辱佳音昨接雲章三番又至柰弟年來¶
癖懶成性未及回音幾拂來意若非手足相關不幾¶
以不情視之耶殊不知正是我弟兄親切處只這親¶
切處國一馬師猶落下風思備雪峰猶剩白紙這裡¶
說甚福盈福虧苦樂安養四無量何據何憑鈍阿羅¶
是真是假遊戲神通非分外美食不中飽人餐既能
<pb:KR6q0593_J_002-0286a>¶
快活優游誰是寂寥境界湖北之山兄無住足花冠¶
萎墜弟等何干若云會聚之緣不須彈指蓋其中自¶
有不隔者在也臨穎神馳依依不盡。¶

** 復南濱三一和尚¶

雷驚出蟄雨化從新桃花浪暖時南濱萬壽金毛哮¶
吼須是恁麼人始解恁麼事賀賀茲以薄務縈身不¶
及握椎座右共唱卷阿實深抱歉雖然一昌眾甫化¶
母機梭蚤已逗漏于山前嶺後更看阿兄復從何處¶
啟口。¶

** 復靜默上座¶

來札殷勤深感關切正謂水乳蘭蒞馨味自投知我¶
者其誰歟今不能無說但當此時世隱處為高其奈¶
欲隱彌露所以古人居山林隱朝市或出或處或語¶
或默總皆方便機權若論箇裡關頭最難透過果爾¶
透得過客歲玉乾處境不曾逢今日夔門亦不曾別¶
說甚舊歲新春悲懽離合鶴跡翩翻之語個中消息¶
巳露獅音海底之言無耳偏能得聞猿腸寸斷我知¶
音爐鞴欲開君自得不須捨此覓彼直須密在汝邊¶
不妨反覆二三莫作口頭讀過。¶

** 復睿珍單傳二座¶

年來虧二座導引勷厥勝事總欲智行兩全方是聖¶
賢能事唯願二座日新其學以悟為期行坐準于清¶
規動止合乎先德休矜己長勿論彼短自有出頭時¶
節古德云不惜過秋霜徒教滋味長縱然生摘得終¶
是不馨香唯二座勗之。¶
¶
¶
¶
¶
普門顯禪師語錄卷下終(附塔銘)
<pb:KR6q0593_J_002-0286b>¶

* 普門顯禪師塔銘¶
己酉經魁任忠州儒學學正几江袁州鐸熏沐譔¶

釋之不類于儒者其立教宗旨崇虛蹈實迥然異也¶
釋之有合于儒者其往繼來開薪傳燈續無弗同也¶
考釋之達磨初祖以釋迦為百世不遷之宗東土之¶
傳則臨濟之派稱盛其間別戶分門禪代衣缽之詳¶
釋氏子孫自能言之非吾所得悉即非吾所能贅也¶
[土*頁]至忠南獲睹吹萬大師及鐵壁和尚語錄閎博奧¶
衍機敏警拔賞者久之訝者久之以為儒也而居然¶
釋也以為釋也而又有非儒不能及者未嘗不欲溯¶
其源流于從遊者一時證道上人不啻數十輩而普¶
門顯師其最著者師俗姓夏氏故涪陵右族與津邑¶
之夏一本而分支于涪津涪兩派代各有顯者乃今¶
普門師不以儒顯而以釋顯則自其命名之初其意¶
固以遠矣且其顯也不惟自顯其大法並吹萬鐵壁¶
二大師未墜之統緒亦藉以顯則是昔以儒顯者但¶
焜燿于一時今之以釋顯者直昭垂乎奕祀其顯之¶
久暫殆未可同年語也師諱燈顯號普門開堂者二¶
一為涪之迴龍一為忠之曇華年五十示寂迴龍堂¶
中蓋誠得首丘之仁者今涪忠兩地門人各崇塔以¶
藏不朽之骨是又能以其師顯者果不負師命名之¶
意已顯師乎顯師乎樂有師之弟而師之所師又不¶
均賴師以顯乎惜辭世早語錄秖一卷貽似刻行余¶
未獲見其人亦尚未讀其語也其慈仁戒行度越等¶
輩者涪忠從遊之士類能稱述之余無容置喙也聊¶
因其弟子之請略誌其譜系始末云銘曰。¶

不有以作之孰從而成之卓哉顯師吾不得而見¶
之矣卜之以其師且卜之以其師之師善乎仲尼¶
之論宓子賤也曰魯無君子者斯焉取斯雖然不¶
有以述之亦孰從而聞之燈燈之相續者匪伊二
<pb:KR6q0593_J_002-0286c>¶
三子其何以使來許之昭茲善乎子與之敘道統¶
也曰若禹皋若伊萊若望散則見而知之若湯若¶
文王若孔子則聞而知之後之作者其亦將徵信¶
于斯。¶
¶

　　　　　胤　　　鈞　　　長¶
嗣法門人性　法孫空廣曾孫法　捐貲刊刻¶
　　　　　在　　　鏡　　　海